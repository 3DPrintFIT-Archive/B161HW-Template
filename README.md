# Zadání domácího úkolu

## Přístup a odevzdání domácího úkolu

Letos se bude odevzdávat domácí úkol pomocí Githubu. První co budete potřebovat je přistoupit na tento pozvánkový odkaz:

https://classroom.github.com/assignment-invitations/f6ab0c70af4c0c99d412fffb864053cb

Pokud nemáte účet na Githubu tak si ho můžete pomocí tohoto odkazu také založit.

Víme, že umět git, není prerekvizita k absolvování toho předmětu. Nicméně rozhodli jsme se, že je to tak elementární záležitost, že to budeme vyžadovat k odevzdání domácího úkolu.

Avšak abychom na vás nebyli zlí, pokud máte jakýkoli problém s gitem, tak prosím kontaktujte mne  [Tomáš Sýkora](mailto://tomas.sykora@fit.cvut.cz), věnuji vám veškerý čas potřebný k tomu, abyste byli schopni úkol odevzdat.

Potřebný materiál k nastudování funkčnosti gitu naleznete [zde](https://guides.github.com)
Pokud byste chtěli papírovou literaturu můžu doporučit [toto](https://knihy.nic.cz/files/nic/edice/scott_chacon_pro_git.pdf)

### Rozložení repozitáře

Vypracovaný domácí úkol musí být k odevzdání ve větvi `master`. Toto vám nezakazuje používat ostatní větve, naopak doporučujeme je používat. Avšak naše automatické testy budou brát v potaz pouze `master` větev (respektive defaultní větev).

Soubor `plug.scad`, který se vám automaticky vygeneruje ve vašem repozitáři nepřejmenovávejte, je potřebný k poloautomatickému vyhodnocení vaší práce.

Do souboru `USERNAME` vložte svůj školní username, pokud ho tam nevložíte, váš úkol nebude ohodnocen.

### Kontrolní body


Termín odevzdání je 7.12.2016 včetně. Pozdní odevzdání není možné. V případě doložené dlouhodobé vážné nemoci je možné domluvit se na speciálním termínu. Nemoc či nehoda těsně před odevzdáním neomlouvá.

Po ohodnocení (které proběhne až po termínu odevzdání) nelze úlohu opravit. Před termínem odevzdání je ji však možno konzultovat i pushnovat do repozitáře v rozpracovaném stavu.

Při hodnocení se bude poloautomaticky testovat sada připravených argumentů obsahující především krajní případy. Doporučujeme proto modul vyzkoušet pro všemožné vstupy (nečíselné vstupy testovány nebudou). Na základě výsledku z testu a kvality kódu student může získat 0 až 20 bodů. V případě, že vyhodnotíme, že student úlohu opsal, případně vlastnímu kódu vůbec nerozumí, a ten neprokáže opak, bude úloha hodnocena -100 body, což znamená klasifikaci známkou F (toto se již stalo).

Počet (ne)úspěšných testů přímo ovlivňuje hodnocení. Testy budou po ohodnocení úloh zveřejněny. Skladba testů odpovídá obtížnosti a závažnosti jednotlivých částí úkolu, není tedy možné chtít kompenzaci za to, že jedna chyba ovlivnila výsledek více testů.

Před deadlinem proběhne několik kol odevzdání na nečisto. Cvičící vaše řešení nechá projet testy a upozorní vás prostřednictvím Issues například na to, že nějaká chyba rozbila většinu z nich, ale nemůže vám testy ukázat (tvořit úlohu přímo na míru testům by bylo příliš jednoduché). Tyto kola proběhnou 7.11., 14.11., 21.11., 28.11. a 5.12. vždy okolo 01:00 v noci. V tento čas musí být úloha na GitHubu. Zpětnou vazbu můžete očekávat v tom stejném tydnu. Mimo tyto termíny není možné nechat úlohu projet testy.







